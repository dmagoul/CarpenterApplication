Η εφαρμογή αφορά στο σχεδιασμό και την υλοποίηση διαδικτυακής εφαρμογής ΒΔ ανοικτού κώδικα για την προβολή και την προώθηση της δουλειάς ενός παραδοσιακού επαγγέλματος, όπως είναι αυτό του ξυλουργού. 
Ξυλουργοί θα είναι οι διαχειριστές και θα μπορούν να διαχειρίζονται τα δεδομένα αυτής της ΒΔ, τα οποία θα είναι φωτογραφίες από τη δουλειά τους, όμως χαρακτηρισμένες και κατηγοριοποιημένες (π.χ. κατηγορία Κουζίνες, Καναπέδες, Πόρτες, Παράθυρα, Ντουλάπες κ.λπ.). Ωστόσο, θα παρέχεται η δυνατότητα δημιουργίας επιπλέον χαρακτηρισμών και κατηγοριών, όπως κατασκευές ανά τύπο ξύλου, ή ανά χρώμα ξύλου, ή κατηγορία Μοντέρνες κατασκευές ή Παραδοσιακές Κατασκευές κ.λπ. Έτσι για μια φωτογραφία κατασκευής θα αναφέρεται το είδος κατασκευής (π.χ. Κουζίνα), ο τύπος κατασκευής (π.χ. Μοντέρνος), το είδος ξύλου κατασκευής (π.χ. Οξιά), το χρώμα κατασκευής (π.χ. Λευκό). Επίσης, κάθε κατασκευή εκτός της κύριας φωτογραφίας κατασκευής θα είναι συνδεδεμένη και μ’ ένα επιπλέον σύνολο δευτερευουσών φωτογραφιών, οι οποίες ουσιαστικά θα αναφέρονται σε οπτικές λεπτομέρειες της κατασκευής. Ο επισκέπτης αυτής της εφαρμογής θα μπορεί άνετα να πλοηγείτε στις δουλειές του ξυλουργού, παρέχοντας τα κριτήρια που εκείνος επιθυμεί. Π.χ. μοντέρνες κουζίνες κόκκινου χρώματος. Με αυτό τον τρόπο ο ξυλουργός οργανώνει τη δουλειά του, αλλά κυρίως μπορεί να την προβάλλει, χωρίς κόστος αγοράς λογισμικού.
